---
title: '– – – '
hiddenTitle: true
contentType: poetry
---

<section>

Ani heřmánek ani rum

mytické datum

před lety naděje spása v tmách

je na dosah

Nebude Zajíčkova underlika

rok Amalrika

začínám v Kartouzích

Ani heřmánek ani líh

ani líh ani rum

podivné teritorium

v kostele sv. Bruna

prázdné je tabernákulum

z Minkovic přijel Gruntorád

neblahé orákulum

Pije čaj s Waltrem

za zdí je jejich cela

Rok Orwella stojí před katrem

31\. prosince 1983

</section>
