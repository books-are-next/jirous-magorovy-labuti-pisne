---
title: '– – – '
hiddenTitle: true
contentType: prose
---

Rorate coeli desuper,

andělských slyším šustot per,

od křídel vánek cítím vát,

končí noc, nemusím se bát,

bát se a zoufat.

Rorate coeli desuper,

povětří svěží bez příšer,

kreatur, moci nečisté,

zase andělé se mnou jste

ve světle jasném.

Rorate coeli desuper,

starosti od nás odeber

jako to děláš s každým dnem,

v modlitbě vděčné zůstanem

před úsvitem.
