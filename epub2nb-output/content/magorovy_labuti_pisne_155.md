---
title: '– – – '
hiddenTitle: true
contentType: poetry
---

V mrazu se chvěje ztuhlý lůj

bílý je dvůr i bílý hnůj

přestala šustit křídla můr

okolo lampy padá sníh

Modrý líh hoří pod kulmou

železa v tmavých kadeřích

vlasy v prstýnky zavinou

Vzpomínky ach na duši mou

dolehnou zase večer ztich

jen prach na prázdných policích

trochu se zdvih jen trochu zdvih

jak v polích větrem sníh
