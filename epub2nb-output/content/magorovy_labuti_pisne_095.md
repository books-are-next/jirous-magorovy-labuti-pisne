---
title: '– – – '
hiddenTitle: true
contentType: poetry
---

<section>

Nebe polité inkoustem

růžově hlohy kvete zem

vlahé se chystá povětří

na loktech pohoupat vás tři

Přesto tě trochu zamrazí

když dáváš hlohy do vázy

vždycky už budeš vidět v nich

hlohy ze dvora v Kartouzích

Po mojí levici pokojně usnul vrah

usnuli andělé ve hlohů korunách

a ty už taky spíš které jsem svoji touhu

schovat se pokusil do básně o hlohu

</section>
