---
title: '– – – '
contentType: prose
---

Na hřbitov v Hrochově Týnci

nesmějí cizozemci

nelehne si tam za zdí

Otakar Slavík navždy

Pusté je Týnec město

pusté až z toho mrazí

nenajde se tam místo

pro Otakara za zdí

Smutné je město Týnec

smutné k neutišení

místo pro Otův věnec

nikde tam nikde není

Zvonek tam nezaklinká

nad rakví Slavíka

nedá mu Týnec sbohem

nad jeho čerstvým rovem

Jinde ať v Evropě spočine

jen v Týnci ne jen v Týnci ne

leda po letech v rodnou hlínu

lehne si inu jak Martinů
