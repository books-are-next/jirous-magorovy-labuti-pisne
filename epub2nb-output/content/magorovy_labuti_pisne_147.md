---
title: '– – – '
contentType: prose
---

Moře Ti ostrov odplavuje

v půlnoční Suécii

já suicidálně v Čechách žiji

uschlé mi kvetou hortenzie

ve Valdicích na sklonku září

Ubývá milovaných tváří

veselé ghetto je v diaspoře

jak lampa která hoří spoře

jak lampa se staženým knotem

my zbylí žijem neživotem

Uschlé jen kvetou hortenzie

skončilo září zima mi je

v Čechách kde suicidálně žiji

moře Ti ostrov odplavuje

v půlnoční Suécii
