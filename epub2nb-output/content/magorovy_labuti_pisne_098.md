---
title: '– – – '
hiddenTitle: true
contentType: prose
---

V říjnu pojedeš do Vydří.

V zářivém podzimním tom dni

popros Panenku Marii:

Zahub tu stvůru hydří,

dřív než nás pohltí.

Nedej nám zahynouti.

Bělostná perletí lastury

na hrdlo stoupni nestvůry

a zašlápni ji do temnot,

zabij už nestvůru!

Veselá pak se bříška not

natřásat budou na kůru,

radostně jejich nožičky

poskakovat po varhanách.

Ach, Panno Karmelská,

rozdrť v prach

kreaturu hydří.

Modli se v Kostelním Vydří.

Popros, ať svatá Panna

Leviatana zmaří.
