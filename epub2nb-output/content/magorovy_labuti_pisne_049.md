---
title: '– – – '
hiddenTitle: true
contentType: poetry
---

<section>

Týdny měsíce léta jdou

nad zhanobenou apsidou

kostela sv. Bruna.

Karáskovi už praskla struna,

ve mně se tenze usídlila.

Má milá! Scenérie jak od Dickense,

v ní tlamy jako z Gogola

vidím jen kolem dokola.

Andělé, hlohy, divizny

zachraňují mne a pak sny,

v kterých se jako v placentě

schoulený ukrývám.

Jeptiška s oříškem vzkázala nám,

že všechno bude dobré.

Jako když tenkrát v stínu modrém

přitiskli jsme se k sobě.

</section>
