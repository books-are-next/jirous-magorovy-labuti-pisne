---
title: '– – – '
hiddenTitle: true
contentType: prose
---

Bělejší je nad Beránka

bílá kolem něho záře

ustrašeně před ní blednou

našich mučitelů tváře

Ty kterýs měl korunu s trny

ustrň se nad námi

Zatřpytí se ciborium

bílým zatřpytí se světlem

posil Pane naši víru

před ukrutným spas nás peklem

Ty kterýs měl v rukou hřeby

pomoz nám potřebným

Zlaté světlo nad monstrancí

do nebe se zářit vrací

vzhůru míří naše srdce

k modlitbě se tisknou ruce

Ty kterýs visel na dřevě

zachraň nás věrné
