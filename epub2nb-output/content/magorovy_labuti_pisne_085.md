---
title: '– – – '
hiddenTitle: true
contentType: poetry
---

Bílé pivoňky začly kvést

má svatý Hugo sedm hvězd

sedm hvězd kolem hlavy malých

lijáky omšelo zlato na nich

má svatý Hugo lucernu

umlkl plamen v ní

Kartouzy podobné infernu

v jednotvárnosti dní

to všechno milá musíš snést

bolest i naději naději bolest

má svatý Hugo sedm hvězd

pivoňky bílé začaly kvést

a rosa chladná na nich
