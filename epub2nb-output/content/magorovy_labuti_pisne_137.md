---
title: '– – – '
hiddenTitle: true
contentType: poetry
---

Když básníkům je prabídně,

uchylují se do Vídně.

Lehce by Míra Skalický

skládal tady blues falický,

však do Rakouska odhopsal –

já za něho teď abych psal.

Tak zpívám blues i elegie,

že do daleké Australie

míří zas Charlie. Teskno mi je

a výčitka mi přišla mírná

v klášteře tady u Jičína:

Ó básníci, jací jste kanci,

jak zmrhali jste svoji šanci!
